---
# the default layout is 'page'
icon: fas fa-info-circle
order: 4
title: O Lab4STEAM
---

![Lab4STEAM](/assets/banners/lab4steam-banner-right.webp)

***Lab4STEAM*** jest inicjatywą non-profit, której celem jest realizacja działań w zakresie popularyzacji nauki i techniki w duchu STEAM na poziomie szkolnictwa podstawowego i średniego.

***STEAM*** to koncepcja holistycznego podejścia do edukacji przedmiotów "ścisłych" poprzez połączenie Science (nauki), Technology (technologii), Engineering (inżynierii), Art (sztuki) i Math (matematyki).

**ZAPRASZAMY DO WSPÓŁPRACY!!!**

## HISTORIA
Inicjatorem Lab4STEAM jest [Dr Marcin Lewandowski](https://www.linkedin.com/in/mlewlabs/), który zauważył, że _"Polska i Świat potrzebują inżynierów i inżynierek"_, dlatego trzeba propagować zainteresowanie i zrozumienie przedmiotów ścisłych oraz ich znaczenie w życiu codziennym.  
Powszechnie stosowane podejście do wdrażania STEAM polegające na wyposażaniu szkół w drogie zabawki (jak drukarki 3D, roboty, itp.) nie przynosi oczekiwanych rezultatów. 
Zamiast tego, proponujemy "pracę u podstaw" poprzez szkolenia dla nauczycieli klasycznych przedmiotów i otwarte materiały pomocnicze. Gotowe scenariusze/materiały mogą służyć jako ilustracja lub rozszerzenie wybranych tematów poruszanych na zwykłych lekcjach, a jednocześnie być dostępne dla uczniów do pracy/zabawy własnej.

## PARTNERZY
Liczymy na nich :wink:

### DZIAŁANIA
* Opracowywanie otwartych materiałów STEAM dla nauczycieli i uczniów (eksperymenty, scenariusze lekcji, krótkie kursy, etc.).
* Realizacja szkoleń dla nauczycieli/edukatorów w zakresie technologii, programowania i narzędzi do STEAM.
* Popularyzacja nauki oraz zwiększanie zainteresowania kierunkami inżynierskimi.

---

### LICENCJA / ZASTRZEŻENIA 
Wszystkie materiały Lab4STEAM są dostepne publicznie i nieodpłatnie pod licencją [CC BY-NC](https://creativecommons.org/licenses/by-nc/4.0/).
![CC BY NC](https://mirrors.creativecommons.org/presskit/buttons/88x31/png/by-nc.png "CC BY NC")

Prawa autorskie do niektórych materiałów wykorzystywanych na stronie Lab4STEAM i w powiązanych repozytoriach `github.com/lab4steam` mogą należeć do osób/firm trzecich i mogą podlegać pod inne licencje i ograniczenia!  
Prawo reguluje tzw. „dozwolony użytek edukacyjny”, który pozwala na użytek edukacji odtwarzać, odczytywać, wykonywać, pokazywać utwory, które są już rozpowszechnione.

Lab4STEAM i współtwórcy dołożyli wszelkich starań, żeby udostępnione treści i materiały były wysokiej jakości, wiarygodne i przydatne. 
Jednak, oświadczamy, że dostarczone Materiały i Oprogramowanie „as is” („na obecny stan”) bez żadnego rodzaju gwarancji, w tym gwarancji przydatności do konkretnego celu i gwarancji nienaruszania praw innych podmiotów.
Wyklucza się także wszelką odpowiedzialność za jakiekolwiek bezpośrednie lub pośrednie szkody, niezależnie od ich charakteru, wynikające z lub w jakikolwiek sposób związane z niniejszą stroną internetową i jej treścią. Obejmuje to odpowiedzialność za szkody wtórne i/lub wszelkie uszkodzenia sprzętu i/lub oprogramowania, które wynikają bezpośrednio lub pośrednio z korzystania z tej strony lub jej treści. Korzystanie z linków do stron internetowych osób trzecich odbywa się wyłącznie na ryzyko użytkownika tych stron. Lab4STEAM nie ponosi odpowiedzialności za te strony ani ich zawartość i nie sprawdziła ich poprawności i/lub kompletności.
